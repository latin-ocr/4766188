32 ‘

genda et gnaxiter usurpanda studiorum subsidia, denique ad ejiciendas sordes
restituendumque, qui animis oculisque placeat, nitorem bene actum osse vide-
atur, et quod oppressa malevolorum invidia pristina laude et existimatione
gaudere illud coepit, id omne Mueller-i auctoritati et: humanitati debemus.
Sciunt, qui cognoverunt et identidem convenerunt virum egregium, quanta
mansuetudine omnes recipere et audire et benigno consilio, vel,.si res exige-
ret, auxilio adjuvare solitus fuerit, nos proximo anno cum collegis ejusdem
muneris Dresdam evocati, ut de universa juventutis patriae institutione et
disciplina vel servanda vel ad meliorem rationem ordinanda coram illustri
procerum senatu judicia nostra faceremus, sine ira et· audien-em aggressi,
quum modeste, sed libere in eo negotio versaremur, in temperandis consiliis,
componendis controversiis, regendis sententiis tantam ejus et gravitatem* et
'comitatem sumus experti, ut, quem omnes semper venerati fuerant, ex eo
tempore tanquam patrem et nostrum et juventutis nobis creditae singulari ca-
ritate adamaremus. Fuit ille, si quis alius, justus et tenax propositi, sed ita,
ut sententiae auctoritatem benignitate et aequitate temperaret, 'unde factum
est, ut, ad quae peragenda aliis multi anni vix suffecissent, ea brevissimo
tempore absolverit3 in negotiis cognoscendis, examinandis, maturandis adeo
assiduus, ut vel promtissimos ad urgendum opus incitaret, ipse neque labori
nequevaletudini parceret3 omnino ita animo comparatus, ut omnia veritati,
nihil cupiditati tribueret atque'ita etiam ab aliis agi vellet3 denique in servan-
dis prioris vitae amicitiis constantissimus, modo ne quis favore illo ad rem
privatam abuti conaretur, domi frugalis et sobrius, dignissimae uxoris et libe-
rorum amantissimus, ita ut eam pietatem, cui per universam patriam tuendae
per ipsam muneris rationem invigilaret, non simulatam, sed intimo animo
infixam, totam eius vitam moderari appareret. Hunc virum quum et opti-
mum et felicissimum saepe praedicaremus, salvum etiam et sospitem optaba-
mus, et cujus animum fortiorem corporis infirmitate saepius cognossemus,
sperare licebat sore, ut quamvis affecta per continuos labores valetudine, sen-
sim levata officiosum gravitate et negotiis felicius usque succedentibus, pa-
triae et suis et nobis rebusque nostris diutius incolumis servaretur, eamque
spem confirmatam putabamus, quum proximi anni mense Octobri, quum ad
visitandas scholas regias patriam peragraret, apud nos eum salutare et balne-
orum Schandaviensium usu resectum videre et sueta facundia eximiaque hi-
laritate alumnos nostros appellantem auscultare contigisset. Eo gravius nos

